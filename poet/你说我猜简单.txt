1江南
江南可采莲，莲叶何田田。鱼戏莲叶间。鱼戏莲叶东，鱼戏莲叶西，鱼戏莲叶南，鱼戏莲叶北。
2画
远看山有色，近听水无声。春去花还在，人来鸟不惊。
3咏鹅
鹅，鹅，鹅，曲项向天歌。白毛浮绿水，红掌拨清波。
4悯农二首·其二
锄禾日当午，汗滴禾下土。谁知盘中餐，粒粒皆辛苦？
5古朗月行(节选)
小时不识月，呼作白玉盘。又疑瑶台镜，飞在青云端。
6风
解落三秋叶，能开二月花。过江千尺浪，入竹万竿斜。
7静夜思
床前明月光，疑是地上霜。举头望明月，低头思故乡。
8人之初
人之初，性本善。性相近，习相远。苟不教，性乃迁。教之道，贵以专。子不学，非所宜。幼不学，老何为。玉不琢，不成器。人不学，不知义。
9池上
小娃撑小艇，偷采白莲回。不解藏踪迹，浮萍一道开。
10小池
泉眼无声惜细流，树阴照水爱晴柔。小荷才露尖尖角，早有蜻蜓立上头。
11春晓
春眠不觉晓，处处闻啼鸟。夜来风雨声，花落知多少。
12赠汪伦
李白乘舟将欲行，忽闻岸上踏歌声。桃花潭水深千尺，不及汪伦送我情。
13寻隐者不遇
松下问童子，言师采药去。只在此山中，云深不知处。
14画鸡
头上红冠不用裁，满身雪白走将来。平生不敢轻言语，一叫千门万户开。
15登鹳雀楼
白日依山尽，黄河入海流。欲穷千里目，更上一层楼。
16望庐山瀑布
日照香炉生紫烟，遥看瀑布挂前川。飞流直下三千尺，疑是银河落九天。
17夜宿山寺
危楼高百尺，手可摘星辰。不敢高声语，恐惊天上人。
18敕勒歌
敕勒川，阴山下。天似穹庐，笼盖四野。天苍苍，野茫茫，风吹草低见牛羊。
19梅花
墙角数枝梅，凌寒独自开。遥知不是雪，为有暗香来。
20小儿垂钓
蓬头稚子学垂纶，侧坐莓苔草映身。路人借问遥招手，怕得鱼惊不应人。
21江雪
千山鸟飞绝，万径人踪灭。孤舟蓑笠翁，独钓寒江雪。
22村居
草长莺飞二月天，拂堤杨柳醉春烟。儿童散学归来早，忙趁东风放纸鸢。
23咏柳
碧玉妆成一树高，万条垂下绿丝绦。不知细叶谁裁出，二月春风似剪刀。
24晓出净慈寺送林子方
毕竟西湖六月中，风光不与四时同。接天莲叶无穷碧，映日荷花别样红。
25绝句
两个黄鹂鸣翠柳，一行白鹭上青天。窗含西岭千秋雪，门泊东吴万里船。
26赋得古原草送别
离离原上草，一岁一枯荣。野火烧不尽，春风吹又生。远芳侵古道，晴翠接荒城。又送王孙去，萋萋满别情。
27悯农二首·其一
春种一粒粟，秋收万颗子。四海无闲田，农夫犹饿死。
28舟夜书所见
月黑见渔灯，孤光一点萤。微微风簇浪，散作满河星。
29山行
远上寒山石径斜，白云生处有人家。停车坐爱枫林晚，霜叶红于二月花。
30赠刘景文
荷尽已无擎雨盖，菊残犹有傲霜枝。一年好景君须记，最是橙黄橘绿时。
31夜书所见
萧萧梧叶送寒声，江上秋风动客情。知有儿童挑促织，夜深篱落一灯明。
32望天门山
天门中断楚江开，碧水东流至此回。两岸青山相对出，孤帆一片日边来。
33饮湖上初晴后雨
水光潋滟晴方好，山色空蒙雨亦奇。欲把西湖比西子，淡妆浓抹总相宜。
34望洞庭
湖光秋月两相和，潭面无风镜未磨。遥望洞庭山水翠，白银盘里一青螺。
35司马光
群儿戏于庭，一儿登瓮，足跌没水中，众皆弃去。光持石击瓮破之，水迸，儿得活。
36所见
牧童骑黄牛，歌声振林樾。意欲捕鸣蝉，忽然闭口立。
37早发白帝城
朝辞白帝彩云间，千里江陵一日还。两岸猿声啼不住，轻舟已过万重山。
38采莲曲
荷叶罗裙一色裁，芙蓉向脸两边开。乱入池中看不见，闻歌始觉有人来。
39绝句
迟日江山丽，春风花草香。泥融飞燕子，沙暖睡鸳鸯。
40惠崇春江晚景
竹外桃花三两枝，春江水暖鸭先知。蒌蒿满地芦芽短，正是河豚欲上时。
41三衢道中
梅子黄时日日晴，小溪泛尽却山行。绿阴不减来时路，添得黄鹂四五声。
42守株待兔
宋人有耕者，田中有株。兔走触株，折颈而死。因释其耒而守株，冀复得兔。兔不可复得，而身为宋国笑。
43元日
爆竹声中一岁除，春风送暖入屠苏。千门万户曈曈日，总把新桃换旧符。
44清明
清明时节雨纷纷，路上行人欲断魂。借问酒家何处有？牧童遥指杏花村。
45九月九日忆山东兄弟
独在异乡为异客，每逢佳节倍思亲。遥知兄弟登高处，遍插茱萸少一人。
46忆江南
江南好，风景旧曾谙。日出江花红胜火，春来江水绿如蓝。能不忆江南？
47滁州西涧
独怜幽草涧边生，上有黄鹂深树鸣。 春潮带雨晚来急，野渡无人舟自横。
48大林寺桃花
人间四月芳菲尽，山寺桃花始盛开。 长恨春归无觅处，不知转入此中来。
49暮江吟
一道残阳铺水中，半江瑟瑟半江红。可怜九月初三夜，露似真珠月似弓。
50题西林壁
横看成岭侧成峰，远近高低各不同。不识庐山真面目，只缘身在此山中。
51雪梅
梅雪争春未肯降，骚人阁笔费评章。梅须逊雪三分白，雪却输梅一段香。
52精卫填海
炎帝之少女，名曰女娃。女娃游于东海，溺而不返，故为精卫。常衔西山之木石，以堙于东海。
53出塞
秦时明月汉时关，万里长征人未还。但使龙城飞将在，不教胡马度阴山。
54凉州词
葡萄美酒夜光杯，欲饮琵琶马上催。醉卧沙场君莫笑，古来征战几人回？
55夏日绝句
生当作人杰，死亦为鬼雄。至今思项羽，不肯过江东。
56王戎不取道旁李
王戎七岁，尝与诸小儿游。看道边李树多子折枝，诸儿竞走取之，唯戎不动。人问之，答曰：“树在道边而多子，此必苦李”，取之信然。
57鹿柴
空山不见人，但闻人语响。返景入深林，复照青苔上。
58嫦娥
云母屏风烛影深，长河渐落晓星沉。嫦娥应悔偷灵药，碧海青天夜夜心。
59别董大
千里黄云白日曛，北风吹雁雪纷纷。莫愁前路无知己，天下谁人不识君。
60四时田园杂兴
梅子金黄杏子肥，麦花雪白菜花稀。日长篱落无人过，惟有蜻蜓蛱蝶飞。
61宿新市徐公店
篱落疏疏一径深，树头新绿未成阴。儿童急走追黄蝶，飞入菜花无处寻。
62清平乐·村居
茅檐低小，溪上青青草。醉里吴音相媚好，白发谁家翁媪。大儿锄豆溪东，中儿正织鸡笼。最喜小儿亡赖，溪头卧剥莲蓬。
63芙蓉楼送辛渐
寒雨连江夜入吴，平明送客楚山孤。洛阳亲友如相问，一片冰心在玉壶。
64塞下曲
月黑雁飞高，单于夜遁逃。欲将轻骑逐，大雪满弓刀。
65墨梅
我家洗砚池头树，朵朵花开淡墨痕。不要人夸好颜色，只留清气满乾坤。
66囊萤夜读
胤恭勤不倦，博学多通。家贫不常得油，夏月则练囊盛数十萤火以照书，以夜继日焉。
67铁杵成针
磨针溪，在象耳山下。世传李太白读书山中，未成，弃去。过是溪，逢老媪方磨铁杵。问之，曰：“欲作针”，太白感其意，还卒业。
68卜算子·咏梅
读陆游咏梅词，反其意而用之。风雨送春归，飞雪迎春到。已是悬崖百丈冰，犹有花枝俏。俏也不争春，只把春来报。待到山花烂漫时，她在丛中笑。
69江畔独步寻花
黄师塔前江水东，春光懒困倚微风。桃花一簇开无主，可爱深红爱浅红？
70蜂
不论平地与山尖，无限风光尽被占。 采得百花成蜜后，为谁辛苦为谁甜？
71独坐敬亭山
众鸟高飞尽，孤云独去闲。相看两不厌，只有敬亭山。
72示儿
死去元知万事空，但悲不见九州同。王师北定中原日，家祭无忘告乃翁。
73题临安邸
山外青山楼外楼，西湖歌舞几时休。暖风熏得游人醉，直把杭州作汴州。
74己亥杂诗
九州生气恃风雷，万马齐喑究可哀。我劝天公重抖擞，不拘一格降人材。
75少年中国说
故今日之责任，不在他人，而全在我少年。少年智则国智，少年富则国富。少年强则国强，少年独立则国独立。少年自由则国自由；少年进步则国进步。少年胜于欧洲，则国胜于欧洲；
76山居秋暝
空山新雨后，天气晚来秋。明月松间照，清泉石上流。竹喧归浣女，莲动下渔舟。随意春芳歇，王孙自可留。
77枫桥夜泊
月落乌啼霜满天，江枫渔火对愁眠。姑苏城外寒山寺，夜半钟声到客船。
78长相思
山一程，水一程，身向榆关那畔行，夜深千帐灯。风一更，雪一更，聒碎乡心梦不成，故园无此声。
79古人谈读书
论语敏而好学，不耻下问。知之为知之，不知为不知，是知也。默而识之，学而不厌，诲人不倦。朱熹余尝谓：读书有三到，谓心到、眼到、口到。心不在此，则眼不看仔细，心眼既不专一，却只漫浪诵读
80蝉
垂緌饮清露，流响出疏桐。居高声自远，非是藉秋风。
81乞巧
七夕今宵看碧霄，牵牛织女渡河桥。 家家乞巧望秋月，穿尽红丝几万条。
82渔歌子
西塞山前白鹭飞，桃花流水鳜鱼肥。青箬笠，绿蓑衣，斜风细雨不须归。
83观书有感·其一
半亩方塘一鉴开，天光云影共徘徊。问渠那得清如许？为有源头活水来。
84观书有感·其二
昨夜江边春水生，蒙冲巨舰一毛轻。向来枉费推移力，此日中流自在行。
85四时田园杂兴·其三十一
昼出耘田夜绩麻，村庄儿女各当家。童孙未解供耕织，也傍桑阴学种瓜。
86稚子弄冰
稚子金盆脱晓冰，彩丝穿取当银钲。敲成玉磬穿林响，忽作玻璃碎地声。
87村晚
草满池塘水满陂，山衔落日浸寒漪。牧童归去横牛背，短笛无腔信口吹。
88从军行七首·其四
青海长云暗雪山，孤城遥望玉门关。黄沙百战穿金甲，不破楼兰终不还。
89秋夜将晓出篱门迎凉有感
三万里河东入海，五千仞岳上摩天。遗民泪尽胡尘里，南望王师又一年。
90闻官军收河南河北
剑外忽传收蓟北，初闻涕泪满衣裳。却看妻子愁何在，漫卷诗书喜欲狂。白日放歌须纵酒，青春作伴好还乡。即从巴峡穿巫峡，便下襄阳向洛阳。
91自相矛盾
楚人有鬻盾与矛者，誉之曰：“吾盾之坚，物莫能陷也”。又誉其矛曰：“吾矛之利，于物无不陷也”。或曰：“以子之矛陷子之盾，何如？”其人弗能应也。夫不可陷之盾与无不陷之矛，不可同世而立
92杨氏之子
梁国杨氏子九岁，甚聪惠。孔君平诣其父，父不在，乃呼儿出。为设果，果有杨梅。孔指以示儿曰：“此是君家果”。儿应声答曰：“未闻孔雀是夫子家禽“。
93游子吟
慈母手中线，游子身上衣。临行密密缝，意恐迟迟归。谁言寸草心，报得三春晖。
94鸟鸣涧
人闲桂花落，夜静春山空。月出惊山鸟，时鸣春涧中。
95凉州词二首·其一
黄河远上白云间，一片孤城万仞山。羌笛何须怨杨柳，春风不度玉门关。
96黄鹤楼送孟浩然之广陵
故人西辞黄鹤楼，烟花三月下扬州。孤帆远影碧空尽，唯见长江天际流。
97乡村四月
绿遍山原白满川，子规声里雨如烟。乡村四月闲人少，才了蚕桑又插田。
98宿建德江
移舟泊烟渚，日暮客愁新。野旷天低树，江清月近人。
99六月二十七日望湖楼醉书
黑云翻墨未遮山，白雨跳珠乱入船。卷地风来忽吹散，望湖楼下水如天。
100西江月·夜行黄沙道中
明月别枝惊鹊，清风半夜鸣蝉。稻花香里说丰年，听取蛙声一片。七八个星天外，两三点雨山前。旧时茅店社林边，路转溪桥忽见。
101七律·长征
红军不怕远征难，万水千山只等闲。五岭逶迤腾细浪，乌蒙磅礴走泥丸。金沙水拍云崖暖，大渡桥横铁索寒。更喜岷山千里雪，三军过后尽开颜。
102浪淘沙·其一
九曲黄河万里沙，浪淘风簸自天涯。如今直上银河去，同到牵牛织女家。
103江南春
千里莺啼绿映红，水村山郭酒旗风。南朝四百八十寺，多少楼台烟雨中。
104书湖阴先生壁
茅檐长扫净无苔，花木成畦手自栽。一水护田将绿绕，两山排闼送青来。
105伯牙鼓琴
伯牙鼓琴，锺子期听之。方鼓琴而志在太山，锺子期曰：“善哉乎鼓琴，巍巍乎若太山。”少选之间而志在流水，锺子期又曰：“善哉乎鼓琴，汤汤乎若流水。”锺子期死，伯牙破琴绝弦，终身不复鼓琴，
106书戴嵩画牛
蜀中有杜处士，好书画，所宝以百数。有戴嵩《牛》一轴，尤所爱，锦囊玉轴，常以自随。一日曝书画，而一牧童见之，拊掌大笑。
107过故人庄
故人具鸡黍，邀我至田家。绿树村边合，青山郭外斜。开轩面场圃，把酒话桑麻。待到重阳日，还来就菊花。
108菩萨蛮·大柏地
赤橙黄绿青蓝紫，谁持彩练当空舞。雨后复斜阳，关山阵阵苍。当年鏖战急，弹洞前村壁。装点此关山，今朝更好看。
109春日
胜日寻芳泗水滨，无边光景一时新。等闲识得东风面，万紫千红总是春。
110回乡偶书
少小离家老大回，乡音无改鬓毛衰。儿童相见不相识，笑问客从何处来。
111寒食
春城无处不飞花，寒食东风御柳斜。日暮汉宫传蜡烛，轻烟散入五侯家。
112迢迢牵牛星
迢迢牵牛星，皎皎河汉女。纤纤擢素手，札札弄机杼。终日不成章，泣涕零如雨。河汉清且浅，相去复几许。盈盈一水间，脉脉不得语。
113十五夜望月
中庭地白树栖鸦，冷露无声湿桂花。今夜月明人尽望，不知秋思落谁家。
114马诗
大漠沙如雪，燕山月似钩。何当金络脑，快走踏清秋。
115石灰吟
千锤万凿出深山，烈火焚烧若等闲。粉骨碎身浑不怕，要留清白在人间。
116竹石
咬定青山不放松，立根原在破岩中。千磨万击还坚劲，任尔东西南北风。
117学弈
弈秋，通国之善弈者也。使弈秋诲二人弈，其一人专心致志，惟弈秋之为听。一人虽听之，一心以为有鸿鹄将至，思援弓缴而射之。虽与之俱学，弗若之矣。为是其智弗若与？曰：非然也。
118两小儿辩日
孔子东游，见两小儿辩斗，问其故。一儿曰：“我以日始出时去人近，而日中时远也"。一儿曰：“我以日初出远，而日中时近也”。
119长歌行
青青园中葵，朝露待日晞。阳春布德泽，万物生光辉。常恐秋节至，焜黄华叶衰。百川东到海，何时复西归。少壮不努力，老大徒伤悲！
120采薇
昔我往矣，杨柳依依。今我来思，雨雪霏霏。行道迟迟，载渴载饥。我心伤悲，莫知我哀！
121送元二使安西
渭城朝雨浥轻尘，客舍青青柳色新。劝君更尽一杯酒，西出阳关无故人。
122春夜喜雨
好雨知时节，当春乃发生。随风潜入夜，润物细无声。野径云俱黑，江船火独明。晓看红湿处，花重锦官城。
123早春呈水部张十八员外
天街小雨润如酥，草色遥看近却无。最是一年春好处，绝胜烟柳满皇都。
124江上渔者
江上往来人，但爱鲈鱼美。君看一叶舟，出没风波里。
125泊船瓜洲
京口瓜洲一水间，钟山只隔数重山。春风又绿江南岸，明月何时照我还。
126游园不值
应怜屐齿印苍苔，小扣柴扉久不开。春色满园关不住，一枝红杏出墙来。
127卜算子·送鲍浩然之浙东
水是眼波横，山是眉峰聚。欲问行人去那边？眉眼盈盈处。才始送春归，又送君归去。若到江南赶上春，千万和春住。
128浣溪沙·游蕲水清泉寺
游蕲水清泉寺，寺临兰溪，溪水西流。山下兰芽短浸溪，松间沙路净无泥。萧萧暮雨子规啼。
129清平乐·春归何处
春归何处？寂寞无行路。若有人知春去处，唤取归来同住。 春无踪迹谁知？除非问取黄鹂。百啭无人能解，因风飞过蔷薇。
