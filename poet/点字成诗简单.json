[
    {
        "chapter": "登鹳雀楼",
        "subchapter": null,
        "author": "唐代：王之涣 ",
        "paragraphs": [
            "白日依山尽，黄河入海流。",
            "欲穷千里目，更上一层楼。"
        ]
    },
    {
        "chapter": "相思",
        "subchapter": null,
        "author": "唐代：王维 ",
        "paragraphs": [
            "红豆生南国，春来发几枝。",
            "愿君多采撷，此物最相思。"
        ]
    },
    {
        "chapter": "杂诗",
        "subchapter": "雜詩三首·其二",
        "author": "唐代：王维 ",
        "paragraphs": [
            "君自故乡来，应知故乡事。",
            "来日绮窗前，寒梅着花未？"
        ]
    },
    {
        "chapter": "鹿柴",
        "subchapter": null,
        "author": "唐代：王维 ",
        "paragraphs": [
            "空山不见人，但闻人语响。",
            "返景入深林，复照青苔上。"
        ]
    },
    {
        "chapter": "竹里馆",
        "subchapter": null,
        "author": "唐代：王维 ",
        "paragraphs": [
            "独坐幽篁里，弹琴复长啸。",
            "深林人不知，明月来相照。"
        ]
    },
    {
        "chapter": "山中送别",
        "subchapter": "送別 / 山中送別",
        "author": "唐代：王维 ",
        "paragraphs": [
            "山中相送罢，日暮掩柴扉。",
            "春草明年绿，王孙归不归？"
        ]
    },
    {
        "chapter": "登乐游原",
        "subchapter": "樂遊原 / 登樂遊原",
        "author": "唐代：李商隐 ",
        "paragraphs": [
            "向晚意不适，驱车登古原。",
            "夕阳无限好，只是近黄昏。"
        ]
    },
    {
        "chapter": "春晓",
        "subchapter": null,
        "author": "唐代：孟浩然 ",
        "paragraphs": [
            "春眠不觉晓，处处闻啼鸟。",
            "夜来风雨声，花落知多少。"
        ]
    },
    {
        "chapter": "江雪",
        "subchapter": null,
        "author": "唐代：柳宗元 ",
        "paragraphs": [
            "千山鸟飞绝，万径人踪灭。",
            "孤舟蓑笠翁，独钓寒江雪。"
        ]
    },
    {
        "chapter": "秋夜寄邱员外",
        "subchapter": "秋夜寄邱員外 / 秋夜寄丘二十二員外",
        "author": "唐代：韦应物 ",
        "paragraphs": [
            "怀君属秋夜，散步咏凉天。",
            "空山松子落，幽人应未眠。"
        ]
    },
    {
        "chapter": "寻隐者不遇",
        "subchapter": "尋隱者不遇 / 孫革訪羊尊師詩",
        "author": "唐代：贾岛 ",
        "paragraphs": [
            "松下问童子，言师采药去。",
            "只在此山中，云深不知处。"
        ]
    },
    {
        "chapter": "送灵澈上人",
        "subchapter": null,
        "author": "唐代：刘长卿 ",
        "paragraphs": [
            "苍苍竹林寺，杳杳钟声晚。",
            "荷笠带斜阳，青山独归远。"
        ]
    },
    {
        "chapter": "芙蓉楼送辛渐",
        "subchapter": null,
        "author": "唐代：王昌龄 ",
        "paragraphs": [
            "寒雨连江夜入吴，平明送客楚山孤。",
            "洛阳亲友如相问，一片冰心在玉壶。"
        ]
    },
    {
        "chapter": "九月九日忆山东兄弟",
        "subchapter": null,
        "author": "唐代：王维 ",
        "paragraphs": [
            "独在异乡为异客，每逢佳节倍思亲。",
            "遥知兄弟登高处，遍插茱萸少一人。",
            ""
        ]
    },
    {
        "chapter": "凉州词",
        "subchapter": "涼州詞二首·其一",
        "author": "唐代：王翰 ",
        "paragraphs": [
            "葡萄美酒夜光杯，欲饮琵琶马上催。",
            "醉卧沙场君莫笑，古来征战几人回？"
        ]
    },
    {
        "chapter": "逢入京使",
        "subchapter": null,
        "author": "唐代：岑参 ",
        "paragraphs": [
            "故园东望路漫漫，双袖龙锺泪不干。",
            "马上相逢无纸笔，凭君传语报平安。"
        ]
    },
    {
        "chapter": "黄鹤楼送孟浩然之广陵",
        "subchapter": null,
        "author": "唐代：李白 ",
        "paragraphs": [
            "故人西辞黄鹤楼，烟花三月下扬州。",
            "孤帆远影碧空尽，唯见长江天际流。"
        ]
    },
    {
        "chapter": "早发白帝城",
        "subchapter": "早發白帝城 / 白帝下江陵",
        "author": "唐代：李白 ",
        "paragraphs": [
            "朝辞白帝彩云间，千里江陵一日还。",
            "两岸猿声啼不住，轻舟已过万重山。"
        ]
    },
    {
        "chapter": "夜雨寄北",
        "subchapter": null,
        "author": "唐代：李商隐 ",
        "paragraphs": [
            "君问归期未有期，巴山夜雨涨秋池。",
            "何当共剪西窗烛，却话巴山夜雨时。"
        ]
    },
    {
        "chapter": "江南逢李龟年",
        "subchapter": null,
        "author": "唐代：杜甫 ",
        "paragraphs": [
            "岐王宅里寻常见，崔九堂前几度闻。",
            "正是江南好风景，落花时节又逢君。"
        ]
    },
    {
        "chapter": "寄扬州韩绰判官",
        "subchapter": null,
        "author": "唐代：杜牧 ",
        "paragraphs": [
            "青山隐隐水迢迢，秋尽江南草未凋。",
            "二十四桥明月夜，玉人何处教吹箫？"
        ]
    },
    {
        "chapter": "赤壁",
        "subchapter": null,
        "author": "唐代：杜牧 ",
        "paragraphs": [
            "折戟沉沙铁未销，自将磨洗认前朝。",
            "东风不与周郎便，铜雀春深锁二乔。"
        ]
    },
    {
        "chapter": "泊秦淮",
        "subchapter": null,
        "author": "唐代：杜牧 ",
        "paragraphs": [
            "烟笼寒水月笼沙，夜泊秦淮近酒家。",
            "商女不知亡国恨，隔江犹唱后庭花。"
        ]
    },
    {
        "chapter": "滁州西涧",
        "subchapter": null,
        "author": "唐代：韦应物 ",
        "paragraphs": [
            "独怜幽草涧边生，上有黄鹂深树鸣。",
            "春潮带雨晚来急，野渡无人舟自横。"
        ]
    },
    {
        "chapter": "枫桥夜泊",
        "subchapter": null,
        "author": "唐代：张继 ",
        "paragraphs": [
            "月落乌啼霜满天，江枫渔火对愁眠。",
            "姑苏城外寒山寺，夜半钟声到客船。"
        ]
    },
    {
        "chapter": "回乡偶书·其一",
        "subchapter": "回鄉偶書二首·其一",
        "author": "唐代：贺知章 ",
        "paragraphs": [
            "少小离家老大回，乡音无改鬓毛衰。",
            "儿童相见不相识，笑问客从何处来。"
        ]
    },
    {
        "chapter": "送杜少府之任蜀州",
        "subchapter": "送杜少府之任蜀州 / 送杜少府之任蜀川",
        "author": "唐代：王勃 ",
        "paragraphs": [
            "城阙辅三秦，风烟望五津。",
            "与君离别意，同是宦游人。",
            "海内存知己，天涯若比邻。",
            "无为在歧路，儿女共沾巾。"
        ]
    },
    {
        "chapter": "终南别业",
        "subchapter": null,
        "author": "唐代：王维 ",
        "paragraphs": [
            "中岁颇好道，晚家南山陲。",
            "兴来每独往，胜事空自知。",
            "行到水穷处，坐看云起时。",
            "偶然值林叟，谈笑无还期。"
        ]
    },
    {
        "chapter": "山居秋暝",
        "subchapter": null,
        "author": "唐代：王维 ",
        "paragraphs": [
            "空山新雨后，天气晚来秋。",
            "明月松间照，清泉石上流。",
            "竹喧归浣女，莲动下渔舟。",
            "随意春芳歇，王孙自可留。"
        ]
    },
    {
        "chapter": "次北固山下",
        "subchapter": null,
        "author": "唐代：王湾 ",
        "paragraphs": [
            "客路青山外，行舟绿水前。",
            "潮平两岸阔，风正一帆悬。",
            "海日生残夜，江春入旧年。",
            "乡书何处达？归雁洛阳边。"
        ]
    },
    {
        "chapter": "赋得古原草送别",
        "subchapter": "草 / 賦得古原草送別",
        "author": "唐代：白居易 ",
        "paragraphs": [
            "离离原上草，一岁一枯荣。",
            "野火烧不尽，春风吹又生。",
            "远芳侵古道，晴翠接荒城。",
            "又送王孙去，萋萋满别情。"
        ]
    },
    {
        "chapter": "渡荆门送别",
        "subchapter": null,
        "author": "唐代：李白 ",
        "paragraphs": [
            "渡远荆门外，来从楚国游。",
            "山随平野尽，江入大荒流。",
            "月下飞天镜，云生结海楼。",
            "仍怜故乡水，万里送行舟。"
        ]
    },
    {
        "chapter": "送友人",
        "subchapter": null,
        "author": "唐代：李白 ",
        "paragraphs": [
            "青山横北郭，白水绕东城。",
            "此地一为别，孤蓬万里征。",
            "浮云游子意，落日故人情。",
            "挥手自兹去，萧萧班马鸣。"
        ]
    },
    {
        "chapter": "早寒有怀",
        "subchapter": "早寒江上有懷 / 早寒有懷",
        "author": "唐代：孟浩然 ",
        "paragraphs": [
            "木落雁南度，北风江上寒。",
            "我家襄水曲，遥隔楚云端。",
            "乡泪客中尽，孤帆天际看。",
            "迷津欲有问，平海夕漫漫。"
        ]
    },
    {
        "chapter": "过故人庄",
        "subchapter": null,
        "author": "唐代：孟浩然 ",
        "paragraphs": [
            "故人具鸡黍，邀我至田家。",
            "绿树村边合，青山郭外斜。",
            "开轩面场圃，把酒话桑麻。",
            "待到重阳日，还来就菊花。"
        ]
    },
    {
        "chapter": "望洞庭湖赠张丞相",
        "subchapter": "望洞庭湖贈張丞相 / 臨洞庭湖贈張丞相",
        "author": "唐代：孟浩然 ",
        "paragraphs": [
            "八月湖水平，涵虚混太清。",
            "气蒸云梦泽，波撼岳阳城。",
            "欲济无舟楫，端居耻圣明。",
            "坐观垂钓者，徒有羨鱼情。"
        ]
    },
    {
        "chapter": "无题·相见时难别亦难",
        "subchapter": null,
        "author": "唐代：李商隐 ",
        "paragraphs": [
            "相见时难别亦难，东风无力百花残。",
            "春蚕到死丝方尽，蜡炬成灰泪始干。",
            "晓镜但愁云鬓改，夜吟应觉月光寒。",
            "蓬山此去无多路，青鸟殷勤为探看。"
        ]
    },
    {
        "chapter": "锦瑟",
        "subchapter": null,
        "author": "唐代：李商隐 ",
        "paragraphs": [
            "锦瑟无端五十弦，一弦一柱思华年。",
            "庄生晓梦迷蝴蝶，望帝春心讬杜鹃。",
            "沧海月明珠有泪，蓝田日暖玉生烟。",
            "此情可待成追忆，只是当时已惘然。"
        ]
    },
    {
        "chapter": "登高",
        "subchapter": null,
        "author": "唐代：杜甫 ",
        "paragraphs": [
            "风急天高猿啸哀，渚清沙白鸟飞回。",
            "无边落木萧萧下，不尽长江滚滚来。",
            "万里悲秋常作客，百年多病独登台。",
            "艰难苦恨繁霜鬓，潦倒新停浊酒杯。"
        ]
    },
    {
        "chapter": "登黄鹤楼",
        "subchapter": "黃鶴樓 / 登黃鶴樓",
        "author": "唐代：崔颢 ",
        "paragraphs": [
            "昔人已乘黄鹤去，此地空馀黄鹤楼。",
            "黄鹤一去不复返，白云千载空悠悠。",
            "晴川历历汉阳树，芳草萋萋鹦鹉洲。",
            "日暮乡关何处是？烟波江上使人愁。"
        ]
    },
    {
        "chapter": "月下独酌四首·其一",
        "subchapter": null,
        "author": "唐代：李白 ",
        "paragraphs": [
            "花间一壶酒，独酌无相亲。",
            "举杯邀明月，对影成三人。",
            "月既不解饮，影徒随我身。",
            "暂伴月将影，行乐须及春。",
            "我歌月徘徊，我舞影零乱。",
            "醒时同交欢，醉后各分散。",
            "永结无情游，相期邈云汉。"
        ]
    },
    {
        "chapter": "春思",
        "subchapter": null,
        "author": "唐代：李白 ",
        "paragraphs": [
            "燕草如碧丝，秦桑低绿枝。",
            "当君怀归日，是妾断肠时。",
            "春风不相识，何事入罗帏。"
        ]
    },
    {
        "chapter": "望岳",
        "subchapter": null,
        "author": "唐代：杜甫 ",
        "paragraphs": [
            "岱宗夫如何？齐鲁青未了。",
            "造化锺神秀，阴阳割昏晓。",
            "荡胸生曾云，决眦入归鸟。",
            "会当凌绝顶，一览众山小。"
        ]
    },
    {
        "chapter": "登幽州台歌",
        "subchapter": null,
        "author": "唐代：陈子昂 ",
        "paragraphs": [
            "前不见古人，后不见来者。",
            "念天地之悠悠，独怆然而涕下。"
        ]
    },
    {
        "chapter": "凉州词",
        "subchapter": "涼州詞二首·其一",
        "author": "唐代：王之涣 ",
        "paragraphs": [
            "黄河远上白云间，一片孤城万仞山。",
            "羌笛何须怨杨柳，春风不度玉门关。"
        ]
    },
    {
        "chapter": "出塞·秦时明月汉时关",
        "subchapter": "出塞二首·其一",
        "author": "唐代：王昌龄 ",
        "paragraphs": [
            "秦时明月汉时关，万里长征人未还。",
            "但使龙城飞将在，不教胡马度阴山。"
        ]
    },
    {
        "chapter": "蜀道难",
        "subchapter": null,
        "author": "唐代：李白 ",
        "paragraphs": [
            "噫吁嚱，危乎高哉！",
            "蜀道之难，难于上青天！",
            "蚕丛及鱼凫，开国何茫然！",
            "尔来四万八千岁，不与秦塞通人烟。",
            "西当太白有鸟道，可以横绝峨眉巅。",
            "地崩山摧壮士死，然后天梯石栈相钩连。",
            "上有六龙回日之高标，下有冲波逆折之回川。",
            "黄鹤之飞尚不得过，猿猱欲度愁攀援。",
            "青泥何盘盘，百步九折萦巖峦。",
            "扪参历井仰胁息，以手抚膺坐长叹。",
            "问君西游何时还？畏途巉巖不可攀。",
            "但见悲鸟号古木，雄飞雌从绕林间。",
            "又闻子规啼夜月，愁空山。",
            "蜀道之难,难于上青天，使人听此凋朱颜！",
            "连峯去天不盈尺，枯松倒挂倚绝壁。",
            "飞湍瀑流争喧豗，砯崖转石万壑雷。",
            "其险也如此，嗟尔远道之人胡为乎来哉！",
            "剑阁峥嵘而崔嵬，一夫当关，万夫莫开。",
            "所守或匪亲，化为狼与豺。",
            "朝避猛虎，夕避长蛇；磨牙吮血，杀人如麻。",
            "锦城虽云乐，不如早还家。",
            "蜀道之难,难于上青天，侧身西望长谘嗟！"
        ]
    },
    {
        "chapter": "游子吟",
        "subchapter": null,
        "author": "唐代：孟郊 ",
        "paragraphs": [
            "慈母手中线，游子身上衣。",
            "临行密密缝，意恐迟迟归。",
            "谁言寸草心，报得三春晖。"
        ]
    }
]